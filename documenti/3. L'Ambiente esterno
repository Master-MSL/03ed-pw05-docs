L’ambiente esterno si può schematizzare nei seguenti items:
-	Contesto demografico
-	Contesto normativo
-	Contesto socio-culturale, etico, sicurezza
-	Contesto tecnologico e del know-how.

Il contesto demografico è caratterizzato da:
•	popolazione a forte carattere multietnico e con una presenza di notevole afflusso di profughi/richiedenti asilo: è necessario, pertanto, affrontare difficoltà comunicative con l’utenza straniera, verificare la regolarità del soggiorno dei cittadini comunitari e stranieri prima di procedere con l’accoglimento delle istanze e tenere in debito conto anche le leggi nazionali dei cittadini richiedenti
•	presenza di una fascia della cittadinanza con problemi di salute e/o disagio sociale: la difficoltà nella gestione delle richieste è spesso aggravata dalla situazione di disagio del richiedente e spesso è necessario coinvolgere nelle procedure di iscrizione anagrafica Polizia Municipale e Servizi Sociali
•	alcuni periodi dell’anno sono caratterizzati da elevato afflusso di utenza, soprattutto per la richiesta di documenti d’identità e per le pubblicazioni di matrimonio: rimane critico in questi casi il mantenimento di un adeguato livello standard di erogazione del servizio.

Il contesto normativo è caratterizzato da:
•	normativa applicabile in continua mutazione (ad esempio: Legge n. 76/2016 “Regolamentazione delle unioni civili tra persone dello stesso sesso e disciplina delle convivenze”, Istituzione dell’Anagrafe Nazionale della Popolazione Residente, Carte d’identità Elettroniche): si concretizza la necessità di formare il personale, adeguare le procedure e gli applicativi informatici, comunicare le novità all’utenza e riorganizzazione i servizi interni
•	altre tipologie di normativa (anticorruzione, D. Lgs. 81/2008, Privacy, Regolamento UE 2016/679 e il D.Lgs. 97/2016): è necessaria la predisposizione e realizzazione di procedure e monitoraggi a garanzia del rispetto della normativa.


Il contesto socio-culturale, etico, sicurezza conduce alle seguenti riflessioni:
•	orario di apertura degli uffici: per venire incontro alle esigenze dei cittadini sarebbe opportuno sperimentare l’ampliamento degli orari di apertura 
•	benessere lavorativo, ossia mantenimento dell’ordine pubblico per la sicurezza del personale e dell’utenza negli uffici con accesso del pubblico: in alcuni casi è necessario il presidio dei Vigili Urbani per mantenere l’ordine.

Infine, anche il contesto tecnologico e del know-how, conduce alle seguenti riflessioni:
•	utilizzo applicazioni web per la gestione di agende appuntamenti fruibili direttamente dal cittadino e soluzioni organizzative per la gestione di un centro unico prenotazioni: ampliare le possibilità di accesso su appuntamento all’utenza, dando la possibilità di fissare autonomamente la prenotazione o l’utilizzo di un CUP telefonico
•	utilizzo applicazioni web per la compilazione di modulistica e trasmissione istanze online: l’utenza non sempre si rivela esperta nell’utilizzo di strumenti informatici ma è comunque necessario l’utilizzo di servizi di presentazione istanze online (far svolgere il processo o parte di esso al cliente…)
•	applicazione soluzioni alternative al contante per i pagamenti allo sportello e online (POS, app per mobile payment): implementare la dotazione di strumenti idonei all’incasso di pagamenti elettronici agli sportelli
•	utilizzo sistemi elimina code tecnologicamente avanzati.

