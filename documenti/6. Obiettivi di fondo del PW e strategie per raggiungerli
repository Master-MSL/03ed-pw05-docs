In linea generale il project work intende progettare una metodologia standard di benchmarking da estendere gradualmente a tutti i processi gestiti dal Comune di Torino. In un contesto di pubblica amministrazione in cui non vige il sistema della concorrenza, risulta fondamentale potersi confrontare con realtà omogenee per attività e dimensione e identificare le migliori pratiche da replicare.

Nello specifico, invece, l’obiettivo del project work è quello di effettuare un’analisi che possa servire come punto di partenza per riprogettare le procedure di lavoro dell’Area Servizi Civici al fine di semplificare le stesse e conseguire risultati non solo di efficienza ma anche di efficacia e economicità.
Partendo dalla situazione attuale, verrà proposta al Direttore di Divisione competente l’analisi effettuata e i relativi risultati.
I flussi di lavoro potrebbero venire rappresentati attraverso lo strumento Bonita BPM Studio, che soddisfa appunto lo standard BPM (Business Process Management).

