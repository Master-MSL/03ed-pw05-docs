Il presente project work ha la finalità di analizzare ed eventualmente migliorare lo standard dei servizi prodotti dall’Area Servizi Civici della Città di Torino, attraverso, in particolar modo, un’analisi di benchmarking con realtà organizzative omogenee.
Una migliore e continua collaborazione tra le pubbliche amministrazioni, è senza dubbio in grado di creare un circolo virtuoso in grado di diffondere capillarmente le cosiddette best practise.
In sintesi, l’obiettivo prioritario è analizzare la produttività dei servizi anagrafici del Comune di Torino coinvolgendo nell’analisi un comune di medio-grandi dimensioni come quello di Milano. La quantificazione degli output prodotti, della produttività del personale e delle tempistiche di erogazione dei servizi e l’attività di benchmarking predetta dovranno tendere all’individuazione delle best practise e alla riproduzione delle stesse nei comuni meno virtuosi.
Tale attività deve essere strutturata attraverso un sistema informatico adeguato e, a tendere, dovrà essere estesa ad altri servizi rivolti all’utenza esterna.

