L’ambiente interno, invece, si può schematizzare nei seguenti items:
-	situazione economica e finanziaria
-	situazione delle risorse umane, conoscenza organizzativa e competenze
-	situazione delle infrastrutture, degli impianti tecnologici e dei mezzi operativi utilizzati per il servizio
-	situazione dell’IT informatica e telecomunicazioni (strumentazione e applicativi)

La situazione economica e finanziaria è purtroppo contraddistinta da una ridotta ed incerta disponibilità di risorse per l’Area sia per gli acquisti di beni e servizi che per le forniture informatiche. Tale situazione è in linea con tutta l’Amministrazione, che in questi anni si trova a dover fronteggiare una seria crisi di bilancio.

Le tematiche da prendere in considerazione per la situazione delle risorse umane, conoscenza organizzativa e competenze sono le seguenti:
-	formazione del personale sulle novità legislative/procedurali attraverso l’organizzazione di momenti formativi e la comunicazione tempestiva delle novità
-	coordinamento delle varie sedi anagrafiche: individuazione di una figura di coordinamento tra la sede centrale e le sedi decentrate per la soluzione dei problemi procedurali e organizzativi, oltre che di maggiore omogeneità; si deve sottolineare che gerarchicamente le sedi anagrafiche decentrate non dipendono dall’Area Servizi Civici ma bensì dalle Circoscrizioni di riferimento
-	inserimento efficace del nuovo personale attraverso l’affiancamento ad operatori esperti
-	età media del personale in servizio alta (58-59 anni) e scarso turn-over
-	gestione piani ferie in occasione di ponti, festività natalizie, pasquali ed estive per garantire almeno il livello standard del servizio: è necessaria un’attività di coordinamento tra la sede centrale e le sedi decentrate e la formazione del personale al fine di garantire l’intercambiabilità
-	accertamenti anagrafici vengono eseguiti dal Corpo della Polizia Municipale entro 30 giorni dal ricevimento della richiesta: la Polizia Municipale ha la necessità che gli scambi degli accertamenti in partenza e arrivo vengano protocollati tramite il sistema Doqui seguendo regole precise che comportano la necessità di dedicare personale a questa specifica attività.

La situazione delle infrastrutture, degli impianti tecnologici e dei mezzi operativi utilizzati per il servizio si contraddistingue per la necessità:
-	di gestione più efficiente del servizio in quanto le sedi operative presentano un numero di sportelli superiore al personale
-	di una miglior capillarità delle sedi sul territorio cittadino.

Infine, la situazione dell’IT informatica e telecomunicazioni rende necessario:
-	sostituire il software gestionale in uso: è caratterizzato da elevati costi di gestione e, spesso, gli adeguamenti vengono effettuati con notevole ritardo rispetto all’introduzione di novità normative con la conseguente necessità di individuare modalità di gestione transitorie (solitamente con trattamenti dati nell’archivio informatico e creazione di strumenti alternativi, ossia Excel o Access).
-	sostituire le postazioni di lavoro obsolete
-	incrementare la manutenzione del sistema elimina code esistente
-	elaborare procedure di emergenza in caso di guasti delle postazioni informatiche.


